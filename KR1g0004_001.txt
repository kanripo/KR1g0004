# -*- mode: mandoku-view -*-
#+TITLE: 公是先生七經小傳
#+DATE: 2015-09-23 09:40:59
#+PROPERTY: JUAN 0
<pb:KR1g0004_SBCK_001-1a>¶
公是先生七經小傳卷上¶
　　尚書¶
堯典曰申命羲叔宅南交&KR0003;者曰春與夏交非也冬¶
與秋交秋與夏交春與冬交亦何不曰西交北交¶
東交乎且春曰嵎夷曰暘谷秋曰宅西曰昧谷冬¶
曰朔方曰幽都此皆指地而言不當至於夏獨以¶
氣言也本蓋言宅南曰交趾後人傳冩脫兩字故¶
爾非眞也春云宅嵎夷秋云宅西推秋之西而知¶
嵎夷爲東也夏云宅南冬云宅朔方推夏之南而¶
知朔方爲北也此蓋堯舜時四境所至四岳所統¶
<pb:KR1g0004_SBCK_001-1b>¶
也故舉以言爾¶
舜典曰正月上日受終于文祖輯五瑞者收諸侯圭瑞¶
還之王府旣月乃日者旣正月之明日謂二月朔耳¶
輯五瑞必俟旣月之明日頒之諸侯者以新曆數也¶
修五禮五玉三帛二生一死贄如五器卒乃復如者¶
同也五器者吉凶禮樂及戎器同之一制度也卒¶
乃復者巡守事畢王乃還都也¶
五載一巡守者唐虞氏分天下五服其在畿内甸服¶
之君則皆執事之人也朝夕見焉故不特修朝覲¶
之禮至於侯服當朝一年綏服當朝二年要服當¶
<pb:KR1g0004_SBCK_001-2a>¶
　朝三年荒服當朝四年則天下諸侯畢皆一朝一¶
　朝則天子廵守故五載一巡守也¶
夔曰於予擊石拊石百獸率舞益稷之末又有夔曰¶
　於予擊石拊石百獸率舞然則舜典之末衍一簡¶
　也何以知之邪方舜之命二十二人莫不讓者惟夔龍¶
　爲否則亦巳矣又自賛其能夔必不爲也且夔於¶
　爾時始見命典樂不應遂巳有百獸率舞之事是¶
　今日適越而昔至也¶
九共九篇共當作丘古文丘作　與共相近故誤傳¶
　以爲共耳九丘者即所謂八索九丘按小序帝𨤲¶
　下土方設居方別生分𩔖作汨作九共及稾飫然¶
<pb:KR1g0004_SBCK_001-2b>¶
　則汨作之篇言所以𨤲下土興工致治之道尓九¶
　丘者乃所謂方設居方別生分𩔖者也九州殊土¶
　異俗各因其性順其舊而教擾之故爲九篇篇言¶
　一州也舜肈十有二州而今但九者幽并之俗與¶
　冀州類營州之俗與青州𩔖但疆土廣大故分之¶
　耳至於人物自如舊也孔安國爲𨽻古定書不知¶
　丘字誤爲共遂肆臆&KR0003;云述職方以除九丘案職¶
　方氏之書一官所守耳周禮出於周公仲尼未嘗¶
　刪述而云除九丘乎又今職方氏所掌但其地名¶
　山川大較豈與方設居方別生分𩔖比乎此云九¶
　共當爲九丘必也禹貢雖載九州之地形乃是治¶
<pb:KR1g0004_SBCK_001-3a>¶
　水之書亦無方設居方別生分𩔖之事則禹貢所¶
　言者形質也九丘所言者情性也惜哉此書之亡¶
　不及見有虞氏之明德也¶
大禹謨益曰都帝德廣運乃聖乃神乃武乃文皇天¶
　眷命奄有四海爲天下君禹曰惠迪吉從逆凶惟¶
　影響此言帝賞罰之審且速也故能爲天下君¶
臯陶謨曰都亦行有九德亦言其人有德此&KR0003;性善¶
　也行有九德者言人之性固有九德也寛柔愿亂¶
　擾直簡剛彊是也亦言其人有德者言性雖有德¶
　猶待其人之有德乃成德也栗立恭敬毅温㢘塞¶
　義是也愿而恭恭與愿一物爾愿者益恭非德性¶
<pb:KR1g0004_SBCK_001-3b>¶
　相濟者也恭當作荼字誤也荼者舒也愿慤過者¶
　患在不荼故以荼濟愿也𥳑而㢘𥳑者𥳑易也𥳑¶
　易之人失在無㢘隅故濟以㢘所謂居敬也彰厥¶
　有常吉哉吉猶士也所謂吉士也於九德之中能¶
　一德有常則可謂士矣三德可以爲卿大夫六德¶
　可以爲諸侯九德咸事可以王天下然則有常所¶
　謂有&KR0106;三德所謂善人六徳所謂君子九德所謂¶
　聖人惟聖人惟能王天下君子可以爲諸侯善人¶
　可以爲卿大夫有&KR0106;者可以爲士以孔子之徒論¶
　之顔淵問爲&KR0022;子曰行夏之時乗殷之輅服周之¶
　冕此王天下之任聖人之德也又曰雍也可使南靣¶
<pb:KR1g0004_SBCK_001-4a>¶
　先有司赦小過舉賢材此君一國之任君子之德¶
　也又曰由也千乗之國可使治其賦也&KR0155;堂未入¶
　於室此卿大夫之任善人之德也又曰不得中行¶
　而與之必也狂狷乎狂者進取狷者有所不爲此¶
　吉士之任也有&KR0106;之德也物之性未有能兼剛柔¶
　者也謂聖人備九德然則聖人之性剛且柔乎曰¶
　聖人神矣其性無所不備無所不備者或不可得¶
　而聞矣不可得而聞則所聞者常聞其接於事爲¶
　之迹爾臯陶稱舜曰臨下以簡御衆以寛此九德¶
　之二也極此言之意故當曰事親以柔行已以愿¶
　臨事以亂任賢以擾秉德以直斷謀以剛敷政以¶
<pb:KR1g0004_SBCK_001-4b>¶
　彊此所謂大備之人也¶
益稷曰禹曰弼成五服至于五千州十有二師外薄¶
　四海咸建五長各迪有功&KR0003;者謂禹治水州用三¶
　萬人非也師猶長爾一州十二師以啇周之制推之¶
　則連率卒正之𩔖也以五長稽之則五國有長而¶
　十長有師乎長所以長也師所以師也十長之師¶
　凡五十國一州十二師則六百國也州六百國計¶
　十二州則七千二百國也十二州之外薄于四海¶
　又有五長是以禹㑹諸侯於塗山執玉帛者萬¶
　國也¶
笙鏞以閒鳥獸蹌蹌何謂也曰古者制樂皆有所法¶
<pb:KR1g0004_SBCK_001-5a>¶
也或法於鳥或法於獸其聲清揚而短聞者皆法¶
之鳥也其聲宏濁而逺聞者皆法之獸也則此言¶
笙鏞之器各得其法而盡其聲則鳥獸蹌蹌然也¶
擊石拊石百獸率舞何謂也曰聖王功成而作樂樂¶
　行而物遂則此言四海之内血氣之𩔖莫不逸豫而¶
自得也人樂極則舞獸不能舞推其樂極則亦冝¶
　舞也故謂之率舞也擊石拊石何也曰凡樂厚聲¶
　石此言所擊者與所拊者皆厚以和皆泊以恬則¶
能以感人者也¶
禹貢青州萊夷作牧厥篚檿絲徐州淮夷蠙珠曁魚¶
厥篚玄纎縞楊州島夷卉服厥篚織貝予謂三篚¶
<pb:KR1g0004_SBCK_001-5b>¶
皆三夷之貢也故序於三夷下織讀如士不衣織¶
之織染貝爲織島夷所服蓋如厚繒貝者木名耳¶
五百里要服三百里夷二百里蔡五百里荒服三百¶
里蠻二百里流凡唐虞九州州方千里適三千里¶
　矣要荒則在九州之外三百里夷者稍以夷禮通¶
　之&KR0002;春秋杞鄫葛莒也三百里蠻者亦言雜以蠻¶
　俗待之&KR0002;春秋楚越也二百里蔡者蔡讀如蔡蔡¶
　叔之蔡二百里流流讀如流共工之流輕罪則蔡¶
　於要服重罪則流于荒服所謂投之四裔屏之逺¶
　方者也此則五宅三居之二矣然則其一在綏服¶
　九州之内也凡夷性近於人蠻性逺於人故近者¶
<pb:KR1g0004_SBCK_001-6a>¶
　稱夷逺者稱蠻也¶
嗣征曰火炎崐岡玉石俱焚天吏逸德烈于猛火殱¶
　厥渠魁脅從罔治言火炎則玉石俱焚吏逸則善¶
　惡并誅&KR0002;此則是威烈甚於火矣故不欲如火但¶
殱厥渠魁而巳所以分別玉石¶
湯誓曰伊尹相湯伐桀&KR0155;自陑陑者桀恃嶮也&KR0155;之¶
　者言其易也著此者言桀雖據險亦不能拒湯所¶
　謂地利不如人和孔氏注乃曰出其不意孫吴之¶
　師非湯與伊尹之義也¶
伊訓曰惟元祀十有二月乙丑伊尹祠于先王奉嗣¶
王祗見厥祖元祀者太甲之元年也十有二月者¶
<pb:KR1g0004_SBCK_001-6b>¶
　夏正十二月殷正月也舉元祀於上則明十二月¶
　者殷正月也不言正月而云十二月者於書未有¶
　言王者三統之辨使上下互相備也此先君以去¶
　年十二月夏之十一月崩故太甲以今年正月夏¶
　之十二月朝廟正君臣至三年十二月則二十六¶
　月喪畢而以冕服歸于亳矣&KR0002;謂十二月亦殷之¶
　曆者古天子逾年改元一年不二君則元祀十二¶
　月乃太甲改元之後十二月也去先君崩一朞矣¶
　至三年十二月太甲乃歸于亳歸于亳之時凡居¶
　喪三十七月不得爲二十六月也欲就二十六月¶
　而言之則太甲以先君之末遂爲元年乃可爾而¶
<pb:KR1g0004_SBCK_001-7a>¶
非逾年改元一年不二君之義伊尹豈爲之哉¶
臣下不匡其刑墨墨者非刑名也謂其刑如墨也貪¶
　以敗官爲墨今臣不匡君是貪位明矣故使坐貪¶
　也傳曰昏墨賊殺臯陶之刑也¶
微子曰父師&KR0002;曰我舊云刻子王子弗出我乃顚隮刻¶
猶害也言我舊常云紂欲害子今王子不出必見殺¶
　王子見殺我乃隕滅矣所以然者三仁存則殷存三¶
　仁亡則殷亡武王觀兵還師此其驗也均之不可亡¶
　而微子先遜于荒者微子以地逼見疑欲害與其見¶
　殺而速亡不如避禍而緩死也然則三人亦何向何¶
　背何去何處𫝑物之變微子以母兄冝避箕子以¶
<pb:KR1g0004_SBCK_001-7b>¶
　同姓冝留此仁者之外化内不化也故曰爲百丗師¶
泰誓曰惟十有一年武王伐殷孔氏曰觀兵孟津以¶
　&KR0114;諸侯伐紂之心諸侯僉同乃退以示弱非也詩¶
　云匪&KR0068;其欲聿追來孝聖人豈有私天下之心哉¶
　觀兵孟津者所以憚紂也欲其畏威悔過反善自¶
　修也如紂遂能改者武王亦北靣事之而巳矣然¶
　則進非示強也退非示弱也進所以警其可畏退¶
　所以待其可改及其終不畏終不改然後取之此¶
　篇稱紂罔有悛心乃夷居弗事上帝神祇足以知¶
　武王之退非示弱而襲之明矣¶
武成曰武王伐殷往伐歸獸識其政事作武成識記¶
<pb:KR1g0004_SBCK_001-8a>¶
也言史官具記武王克啇所施行之政以爲此書¶
也然此書𥳑䇿錯亂兼有亡逸粗次定之于下曰¶
惟一月壬辰㫄死魄越翼日癸巳王朝步自周于¶
　征伐啇此下當次以厎啇之罪告于皇天后土所¶
　過名山大川(云云)下至大賚于四海而萬姓恱服¶
皆在紂都所行之事也然後次以厥四月哉生明¶
　王來自啇至于豐然後又次以丁未祀于周廟(云)¶
(云)下至予小子其承厥志此下武王之誥未終當¶
有百工受命之語計脫五六簡矣然後次以乃偃¶
武修文(云云)然後又次以列爵惟五(云云)¶
戊午師逾孟津癸亥陳于啇郊甲子俟天休命(經文/甲子)¶
<pb:KR1g0004_SBCK_001-8b>¶
(二字在/休命下)孔氏曰自河至朝歌出四百里五日而至¶
赴敵冝速非也傳曰紂使膠鬲問師期武王告以¶
　甲子武王恐失期而膠鬲死於是亟行軍吏曰請¶
少緩武王不可曰膠鬲賢者也吾以此傳雖不見¶
　經而以解此經爲合夫王者之師正而不竒不乗¶
　人以險不掩人以不備者也何以赴敵冝速哉¶
無逸曰此厥不聽人乃訓之又曰此厥不聽人乃或譸¶
　張爲幻此兩聽字皆當作德字字形相似故誤爾¶
　　　毛詩¶
子夏序詩云禮義廢政教失國異政家殊俗而變風¶
　變雅作矣然則諸國風其言正義善事合於道者¶
<pb:KR1g0004_SBCK_001-9a>¶
　皆正風也其有刺譏怨諷者乃變風也亦猶二雅¶
　言文武成康爲正雅言幽厲爲變雅矣今&KR0003;者皆¶
　斷周南召南爲正風自邶以下爲變風遂令淇奥¶
　緇衣與南山北門同列非夫子之意子夏之指且¶
　國史明乎得失之迹傷人倫之廢哀刑政之苛爲¶
變風可矣&KR0002;人倫不廢刑政不苛何故(一本無何/字故作顧)¶
　不得爲正風乎旣横生分別不與二雅同又襃貶¶
　錯謬實無文可據未足以傳信也¶
葛覃二章曰葛之覃&KR0006;施于中谷維葉莫莫是刈是¶
　穫爲絺爲綌服之無斁者葛居谷中莫莫茂盛於¶
　是則有人就而刈之穫之以爲絺綌而服之不厭¶
<pb:KR1g0004_SBCK_001-9b>¶
　如后妃在家德美充茂則王者就聘之以爲后妃¶
　與之偕老矣¶
卷耳序稱后妃又當輔佐君子求賢審官内有進¶
　賢之志至於憂勤吾於此義殊爲不暁后妃但主¶
　内事所職隂教善不岀閨壼之中業不過籩饋之¶
　事何得知天下之賢而思進之乎假令實可不害¶
　武王豈責紂爲牝雞無晨周公作易何言在中饋¶
　無攸遂乎假令后妃思念進賢爲社稷計亦何至¶
　朝夕憂勤乎要之后妃本不與外事自無縁知賢¶
　者不肖主名&KR0002;謂后妃賢當並治其國者是開後¶
　丗母后之亂吕武所以亂天下也&KR0002;爾又何以號¶
<pb:KR1g0004_SBCK_001-10a>¶
　爲正風教化萬丗乎且令自古婦人欲干預政事¶
　故引此詩爲證初雖以進賢審官爲號巳而晨鳴¶
　便無可奈何矣驗大姒大任等亦但治内事無求¶
　賢審官之美審知此詩序之誤也蓋后妃於君子¶
　有夙夜警戒相成之道此詩言后妃警戒人君使¶
　求賢審官之意耳不謂后妃己自求賢審官也事¶
　體相𩔖辭意相混故序詩者誤之曰采采卷耳不¶
　盈頃筐采卷耳者欲求盈筐今不得盈心不在故¶
　無𫉬也以言爲國當求賢耳而賢不至者亦以心¶
　不專故賢不來矣如是頃筐無所𫉬則失其所願¶
　周行無所寘則失其所治此爲后妃警戒求賢審官¶
<pb:KR1g0004_SBCK_001-10b>¶
也其餘又陳當知臣下之勤勞之事亦謂從容警¶
戒於君耳非以后妃己所行也¶
甘棠曰蔽芾甘棠勿翦勿伐召伯所苃蔽芾盛貌召¶
　伯在之時嘗憩息此棠樹之下今其人雖不在猶¶
　當勿伐此棠蓋覩其物思其人思其人則愛其樹¶
　得人心之至也詩人託事指意足以逹其情之深¶
　切著明而巳而&KR0003;者遂謂召公眞暴露此樹下使¶
　召公爲墨子之道也則或有之矣&KR0002;彼召公者仁¶
　人也則有朝廷宫室是乃中庸之法上下之節矣¶
　安可非苦就行以干百姓之譽哉(非苦就行四字/諸本皆爾當考)¶
旄丘詩曰何其處也必有與也何其乆也必有以也¶
<pb:KR1g0004_SBCK_001-11a>¶
　言我所以處且乆者正以衛爲方伯連率爾怨問¶
　之也¶
泉水詩曰我思肥泉兹之永歎出同而歸異曰肥作¶
　此詩之女於今衛侯兄弟也以言亦出同而歸異¶
　不得相見爾是之爲歎也(夫人有遣大夫/歸寧兄弟禮)¶
園有桃其實之殽園之有桃猶國之有君也桃不能¶
　自用其實故其實爲人之殽猶君不能自用其民¶
　反爲人有也¶
揚之水白石鑿鑿此興𣈆人將叛而歸沃之意也激¶
　&KR0045;之水湍疾騰蹙反令白石鑿鑿然鮮明猶昭¶
　公暗弱不修德政反驅百姓歸於沃沃以盛強也¶
<pb:KR1g0004_SBCK_001-11b>¶
非&KR0045;之水不能使白石鑿鑿非昭公微弱不能驅¶
百姓歸沃沃以盛強卒章曰我聞有命者道民將¶
叛之實也¶
狼跋曰公孫碩膚赤舄几几公孫者𡺳公之孫謂周¶
公也周公有碩膚之德故攝政而履人君之舄几¶
　几然甚冝之也毛以公孫爲成王鄭以公孫爲公¶
遜皆非是¶
常棣之四章曰兄弟䦧于牆外禦其侮毎有良朋¶
　烝也無戎按此詩八章七章合韻惟此戎字不合¶
韻疑戎當作戍戍亦禦也字旣相𩔖傳冩誤也¶
伐木三章章十二句每一章首輙云伐木凡三云伐¶
<pb:KR1g0004_SBCK_001-12a>¶
木故知當三章也今毛氏詩斷六句爲一章蓋誤矣¶
伐木丁丁丁丁聲相應也伐木者小事爾猶求同志¶
共事其聲丁丁然以言自天子至庶人亦當須友¶
　以相成也彼伐木能求助於人使有聲丁丁然况¶
　任天下之事事多重於伐木者乎此乃詩意巳毛¶
鄭&KR0003;俱非是也¶
有枤之杜有睆其實枤杜特生之杜也以興君子于¶
　役則婦人特居焉睆然其實者方其盛時也¶
白駒四章皆興也白駒以斥賢者言&KR0002;有是白駒食¶
　我之&KR0163;苗者我則縶維之雖不得乆留猶願永終¶
　今朝焉愛之厚也以言&KR0002;有賢者肯食王䘵王¶
<pb:KR1g0004_SBCK_001-12b>¶
則羈縻之雖不得乆留猶願永終今朝焉亦愛之¶
厚也二章申慇懃皆所以教王也三章言有皎皎¶
之白馬其㓗白可愛猶賁然而來今汝賢者何故¶
自㓗白則不肯來乎此以屬賢者故上刺其君之¶
不能下怨賢者之棄吾君忠厚之道也四章皎皎¶
白駒在彼空谷生芻一束其人如玉生芻薄陋也言¶
　白駒不見收逸於空谷其養甚薄生芻一束而巳¶
　猶賢者不爲丗用而甘於菲薄也¶
黃鳥黃鳥無集于榖無啄我粟此&KR0022;之人不我肯榖¶
　言還言歸復我&KR0022;族興也黃鳥集榖啄粟則有¶
　彈射捕逐之害猶我嫁于此&KR0022;居于此室而遭衰¶
<pb:KR1g0004_SBCK_001-13a>¶
薄之俗有斥逐之辱一人之性不足以變一家一¶
家之俗不足以變一&KR0022;而云爾者隂禮不修則舉¶
國皆汙故曰復我&KR0022;族也¶
十月之交天命不徹我不敢傚我友自逸徹均也¶
小旻四章章八句二章章七句乃得其理今誤爲三¶
章八句三章七句卒章曰不敢暴虎不敢馮河人¶
　知其一莫知其他此言小人短慮暴虎馮河之患¶
患在目前則知避之喪國亡家之禍禍在歳月故¶
　不知憂戰戰兢兢如臨深淵如履薄氷者言善¶
　爲國者當如此矣¶
小弁曰鹿斯之奔維足𠆸𠆸𠆸𠆸顧其子也雉之朝¶
<pb:KR1g0004_SBCK_001-13b>¶
　雊尚求其雌其雌妃也言王放逐太子曽不如鹿¶
　乎廢黜申后曽不如雉乎譬彼瘣木疾用無枝者¶
　木瘣則無枝無枝則木死矣亦&KR0002;王受讒放逐太¶
　子自殘其嗣其嗣誠殘王亦且斃踣矣相彼投兎¶
　尚或先之者兎爲人所驅急更投人人哀其窮則¶
　及驅者未至而先存之兎雖可利以其可憐猶存¶
　之也何則誠不忍其心之窮急也以言王何獨忍¶
　人哉今俗猶言飛鳥入懷勿殺殺之不祥此投兎¶
　之比¶
巷伯之詩者孟子所作也孟子仕(一作/寺)人以避嫌不審¶
　爲讒者譛之至加宫刑爲寺人故作此詩也詩¶
<pb:KR1g0004_SBCK_001-14a>¶
名巷伯者是其身所病者故以冠篇末云楊園¶
之道猗于𠭇丘者言讒人罔極不獨譛已而已必¶
將上及大臣骨肉但先自已始也故曰凡百君子¶
敬而聽之其後王后太子及大夫果多以讒廢者¶
谷風曰習習谷風維山崔嵬無草不死無木不萎忘¶
我大德思我小怨習習之風生草木也崔嵬之山¶
養草木也然而不能使草長不死不能使木長不¶
萎者天地之功有所不足也奈何忘我大德思我¶
　小怨乎¶
四月維夏六月徂暑先祖匪人胡寧忍予此不欲生¶
　之辭也我之先祖曽匪以人恩畜我乎何爲忍使¶
<pb:KR1g0004_SBCK_001-14b>¶
我當此亂丗而生也滔滔江漢南國之紀盡瘁以¶
　仕寧莫我有者江漢之水能紀綱南國諸川而有¶
　之今我盡勞從仕王曽不顧有於我計王之德不¶
　&KR0002;江漢之水也匪鶉匪鳶翰飛戾天匪鱣匪鮪潜¶
　逃于淵者言怨亂並興憂之之辭也曽不爲鶉鳶¶
　乎翰飛戾天曽不爲鱣鮪乎潜逃于淵言非此四¶
　者則皆罹其患矣¶
北山五章章六句故言六章三章六句三章四句非¶
無將大車祇自塵&KR0006;無思百憂祇自疷&KR0006;愽士讀¶
　疷爲邸非也疷當作痻讀如緍病也字誤耳¶
小明四章章十二句故言五章三章十二句二章六¶
<pb:KR1g0004_SBCK_001-15a>¶
句非¶
鼓鍾詩曰以雅以南文王丗子曰小樂正學干大胥¶
賛之籥師學戈籥師丞賛之胥鼓南此言南者皆¶
指文王樂也則吴季子所觀象箾南籥者也非南¶
夷之樂也南夷之樂曰任不曰南謂之曰南強厥¶
名矣鼓鍾之詩傷幽王亂文武之樂故末及雅與¶
南也雅亦用籥南亦用籥故云以籥不僣也然文¶
　王之樂稱象箾南籥者文王之化先被江漢之域¶
故作樂以象其功也象者象南方之譯云¶
信南山曰中田有廬於田中作廬此井田之法也廬¶
舍居内貴人也公田次之先公也私田居外後私也¶
<pb:KR1g0004_SBCK_001-15b>¶
采菽采菽筐之筥之興也菽薄物采以爲藿然而不¶
　可不敬故或筐之或筥之况諸侯之君乎故當有¶
　以厚錫予之也觱沸檻泉言采其芹采芹者以檻¶
　泉㓗清則就采其𦵔况諸侯之君有修㓗之德乎¶
　亦不可不以恩禮接之也¶
假樂故言四章章六句以文理考之實六章章四句¶
卷阿詩曰似先公酋矣召康公則何以不欲成王似¶
　先王而獨曰似先公乎曰成王之時周之先王惟有¶
　文武文武皆聖人不可似也是以欲成王似其可¶
　及者則莫&KR0002;先公也然則聖人不可及而大賢有¶
　可到非不欲其似先王也智不能也以爲不然復¶
<pb:KR1g0004_SBCK_001-16a>¶
察於詩召公戒成王則作公劉之詩周公戒成王¶
則作大王之詩所以不及文武者其意皆可知矣¶
常武有常德以立武事因以爲戒然常德者旣敬旣¶
戒惠此南國　是也言宣王命太師皇父爲冢宰¶
整其六軍旣敬矣旣戒矣無負於南國矣而南國¶
今不率職故可以征之此謂先自治然後治人故曰¶
常德二章命程伯休父者南國旣有變故勑大司¶
　馬陳行戒師旅而往討太師皇父爲冢宰實緫六¶
軍故曰整我六師程伯休父爲大司馬專軍政故¶
戒左右陳行也因以爲戒者王猶允塞徐方旣來¶
　徐方不回王曰還歸是也凡兵出則戒於詐故曰¶
<pb:KR1g0004_SBCK_001-16b>¶
王猶允塞乃能來也武成則戒於瀆故曰還歸者¶
止於義也¶
季札聞歌小雅而曰美哉思而不貳怨而不言其周¶
德之衰乎猶有先王之遺民焉杜注云衰小也先¶
　王殷王也文中子曰季札焉知樂小雅周之盛也¶
　予謂二子之&KR0003;皆未得其眞何者思而不貳怨而¶
　不言何𨵿殷之末王乎&KR0002;聞鹿鳴魚麗而謂之衰¶
　又何以爲季札乎蓋昔者周德旣衰樂章錯亂太¶
　師非其人不知小雅自有正雅大雅自有變雅而¶
　遂誤以凡變雅者爲小雅凡正雅者爲大雅而季¶
　札所聞適皆節南山之𩔖故有周德衰之歎耳後¶
<pb:KR1g0004_SBCK_001-17a>¶
　至仲尼自衛反魯乃始分雅頌各得其所由仲尼¶
　而雅頌各得其所則仲尼以前大小雅不得其所¶
矣故季札所聞者皆厲宣幽王之詩而當時太師¶
　目之爲小雅者也此其所以稱怨而不言不亦冝乎¶
七月詩周公作也公劉詩召公作也周公召公等也¶
七月陳王業之本公劉亦云戒以民事美公劉之¶
厚於民其意亦等也周公作之戒成王也召公作¶
之戒成王也戒成王等也七月之興當旣王之後¶
公劉之興亦當旣王之後其時又等也然而七月¶
則繫𡺳風公劉則入大雅何也公劉豈非𡺳國之¶
君七月豈非公劉之詩乎先儒以爲周公遭變故¶
<pb:KR1g0004_SBCK_001-17b>¶
　七月爲變風召公無變故公劉爲大雅其然乎其¶
　不然乎𡺳風者名之爲𡺳實周公詩耳周公之詩¶
　何不名曰周公國風而曰𡺳乎周者畿内國也畿¶
　内諸侯上繫於王不得國別風也何不編於魯魯¶
　者伯禽封耳周公不之魯也何不編之雅與公劉¶
　相倫公劉之詩言其政事七月之詩言其風俗旣¶
　曰風矣不得編於雅矣周公作詩意在於𡺳而周¶
　公之詩無所可繫故因謂之𡺳也就𡺳言之七月¶
　東山皆正風也鴟鴞以下皆變風也由是言之𡺳¶
　七月自無縁入雅不得云周公遭變故爲變風也¶
　且以七月東山爲變風丗復有正風者乎且復有¶
<pb:KR1g0004_SBCK_001-18a>¶
不變風者乎曰然則鴟鴞破斧之屬何不列之於¶
雅曰列之於雅是爲變雅成王雖始疑周公而終¶
任之攝政六年而後復子明辟君臣之道亦無閒¶
矣君子成人之美故不使成王之丗有變雅之聲而¶
攝引其詩使還周公也曰東山之詩非刺也亦何¶
　以不入雅曰當此之時成王猶諒闇故兹事不爲¶
成王之美亦不入雅明緫已之際責在冢宰也與¶
春秋毛伯來求金相似乃知聖人之意六經如合¶
符契耳¶
維清之詩序曰奏象舞也象則文王之樂所謂象箾¶
者蓋文舞也故其辭稱文王之典夫文王之舞謂¶
<pb:KR1g0004_SBCK_001-18b>¶
之象武王之舞謂之武將舞象則先歌維清是¶
以其序曰奏象舞其辭曰文王也將舞武則先歌¶
武是以武之序曰奏大武其辭曰於皇武王也内¶
則十三學舞勺勺大武也十五學舞象象則象¶
箾也教者當舉時王之教學者當舉時王之樂¶
故勺與象明文武之功也¶
雝禘太祖也太祖即后稷矣¶
長發大禘也此禘于宗廟之禘所謂五年再殷𥙊與¶
祫連稱者也禘于太祖則功臣與𥙊故末章言伊¶
　尹也云昔在中葉者作此詩之時指湯未受命之¶
　前爲中葉也有震且業者常有震恐危業之事¶
<pb:KR1g0004_SBCK_001-19a>¶
即仲虺云肇我&KR0022;于有夏&KR0002;苗之有莠&KR0002;粟之有¶
秕小大戰戰罔不懼于非辜者此也¶
公是先生七經小傳卷上¶
<pb:KR1g0004_SBCK_001-19b>¶

